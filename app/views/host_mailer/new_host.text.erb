# encoding: UTF-8
מייל מארח

שלום!

אנחנו מאד שמחים שבחרתם לקחת חלק ב"זיכרון בסלון".

מה עכשיו?

1. הצטרפו לקבוצת המארחים בפייסבוק: https://www.facebook.com/groups/zikron/

2. הזמנת אורחים
זה הזמן להפיץ את הבשורה על הערב שלכם.
נסו להתחשב במספר האורחים שביכולתם לארח בסלון.
תוכלו לפתוח אירוע פרטי בפייסבוק, בעזרת החומרים הגרפים והטקסטים שבערכה, תוכלו לתת לאירוע שלכם מראה אחיד ומכובד.

3. תוכן הערב
הורידו את הערכה מהאתר ותכננו את מהלך הערב.
אתם מוזמנים להתבסס על הפורמט שלנו:
 שיחה עם איש עדות.
אנחנו ממליצים לתאם באופן עצמאי.
צוות "זיכרון בסלון" מגייס לפרויקט אנשי עדות. נוכל לסייע בשידוך, אך נא להיעזר בסבלנות.
 קטע מעבר
הציעו לחברים להכין משהו אישי ומעניין: קטע קריאה, נגינה, הקרנת סרטון.
 דיון ושיח, מתוך מגוון רחב של נושאים. (מפורטים במערך)

כאן שוב המקום להזכיר שהמבנה הוא בגדר הצעה שנמצאה יעילה, העזרו בו עד כמה שתרצו.


4. הכנות לוגיסטיות.
הערכות לערב "זיכרון בסלון" היא דיי בסיסית, אך חשוב להיות מוכנים:
כיבוד ושתייה לאורחים.
מקומות ישיבה.
הסעה לאיש העדות הלוך וחזור.

כמו כן, באתר תוכלו למצוא:
שילוט הכוונה לאירוע, אותו תוכלו לתלות בבניין או בשכונה.
תעודת הוקרה לאיש העדות, רק הוסיפו את שמו ושילחו להדפסה.

תוספות שתלויות בכם: ציוד הגברה או הקרנה.
נסו לדמיין את הערב שלכם לפרטי פרטים.

בקיצור, תכננו את הערב שלכם מראש, בקשו עזרה מחברים וצרו איתנו קשר אם אתם זקוקים לעזרה והכוונה נוספת.


http://www.zikaronbasalon.com/


תודה רבה והמון הצלחה!

צוות "זיכרון בסלון".
